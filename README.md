# Round-dance
Using Hash and Dynamic Array to represent a Bulgarian round dance.

В българския фолклор се среща описанието на един интересен танц – чорбаджийско хоро. При него участниците са наредени в кръг и всеки от тях държи за коланите тези до него.
В резултат на това, когато даден участник се опита да излезе от хорото, това няма как да стане, докато другите двама го държат. Вярно е и обратното – може да не е лесно да
бъде "премахнат" даден участник от хорото, защото дори и съседите му да го пуснат, той може да се държи здраво за тях.
 
В тази задача ще трябва да моделирате горе-описаната ситуация с подходяща структура от данни. Програмата ще получава като параметър от командния ред път до текстов файл. 
Този файл ще съдържа N на брой символни низа (N ≥ 3), всеки от които на отделен ред. Считаме, че тези низове представят участниците в хорото – например техни имена или
прякори и т.н. Низовете са подредени във файла точно в реда, в който се държат участниците в хорото, като за да се получи кръг, считаме, че последният държи първия. За
улеснение считаме, че всеки етикет е с дължина не повече от 30 символа. В хорото не може да има двама участника с един и същ етикет. По-долу са дадени примерен входен файл 
и хорото, което той описва:

goliamata bira
mustaka
malkata bira
babata

goliamata bira ----- mustaka
	|                 		|
	|	                   	|
	|		                  |
  babata   -----   malkata bira

След като зареди данните за хорото, програмата трябва да въвежда и изпълнява
команди. Те са описани по-долу. Всяка от командите, освен PRINT трябва да работи със
сложност O(1). PRINT трябва да бъде със сложност O(N).
 
-	RELEASE <who> [left|right|both]
Прави така, че участникът с етикет <who> да пусне левия (left) или десния (right) си съсед
или и двамата (both).
 
-	GRAB <who> [left|right|both]
Прави така, че участникът с етикет <who> да хване левия (left) или десния (right) си съсед
или и двамата (both).
 
-	INFO <who>
Извежда на екрана информация за участника <who>, в следния формат: 
<left> <relation-left> <who> <relation-right> <right>
където: 
● <who> е етикетът на участника;
● <left> и <right> са етикетите на левия и десния съсед;
● <relation-left> и <relation-right> са дъги, чиито краища показват кой-кого 
държи. Например:
 
a <--> b ---> c a и b се държат един за друг; b държи c, но c е пуснал b. 
a ---> b <--- c а и c държат b, но b ги е пуснал. 
a ---- b ---- c никой не държи никого 

-	ADD <who> <label-left> <label-right> 
Добавя нов участник с етикет <who> в хорото. Той се добавя между участниците с етикети
<label-left> и <label-right>, но само ако те са съседи. Ако не са, операцията извежда
съобщение за грешка и не прави нищо. При добавянето, новият участник се хваща за
съседите си, а те също го държат.

-	REMOVE <who>
Премахва участника с етикет <who> от хорото, но само ако той е пуснал двамата си
съседи и те също са го пуснали. Ако премахването е успешно, да се изведе текст "Free at
last!", а в противен случай – "This won't be so easy!". Ако хорото остане само с двама
участника, то се "разтурва" и танцът приключва. В този случай програмата трябва да
изведе съобщение "...and the music stops!" и да прекрати своето изпълнение.

-	SWAP <who1> <who2>
Разменя местата на участниците с етикети <who1> и <who2> в хорото, но само ако: 
1. са съседи;
2. не държат за коланите никой друг участник и никой друг участник не държи тях 
(двамата може и да се държат помежду си).

В противен случай, командата не прави нищо. Тя трябва да бъде комутативна и
потребителят може да подава етикетите в произволен ред (тоест SWAP A B трябва да
бъде еквивалентно на SWAP B A). 

-	PRINT 
Извежда на екрана всички участници в хорото, в реда, в който се държат. Всеки участник
се извежда на отделен ред. Форматът е същият като на входния файл.
 
-	EXIT
Излиза от програмата
